##### Osservare le condizioni generali

Il cambiamento e la costante evoluzione delle cose che ci circondano ai giorni nostri sono la prova stessa del fatto che nel futuro, prossimo o molto lontano tutto ciò o la maggior parte delle cose che noi conosciamo subiranno un processo radicale di rinnovazione. Non mi riferisco solo ad oggetti come un telefono o un computer, tutto ciò che plasma la realtà sensibile ha subito in passato e subisce costantemente una spinta evolutiva che porta tutto il mondo ad evolversi in altro bene o male che sia. Appunto; la società, la comunicazione, i rapporti umani cambiano perché influenzano e sono influenzati ovviamente l'uno dall'altro. 
![[Buffalmacco-Trionfo-della-Morte-Arte-Svelata.jpg]]
>_Trionfo della morte Buonamico Buffalmacco - 1336-41_

Nel corso della storia , il genere umano ha affrontato pestilenze e carestie che hanno causato devastazione e una quantità enorme di morti. Tuttavia, in poco più di un secolo, abbiamo praticamente debellato queste minacce. Fino al XVIII secolo, le epidemie e le pandemie erano spesso disastrose e la conoscenza scientifica sulla natura delle malattie era limitata.
La peste nera del XIV secolo, ad esempio, uccise circa un terzo della popolazione europea, le carestie erano altrettanto devastanti, portando alla morte di milioni di persone a causa della mancanza di cibo. Un ottimo esempio di questo esponenziale miglioramento nel contenere questo genere di minacce lo vediamo paragonando il numero di decessi per la pandemia di influenza spagnola del 1918-1919 che fece tra i 50 e i 100 milioni di vittime in tutto il mondo ai numeri della pandemia da COVID-19 approssimati ad un massimo di 18 milioni.
 ![[global_mortality.png]]
Nemmeno le carestie sono un problema nessuno muore più di fame per mancanza di cibo, almeno nel primo mondo, in linea generale anche se il pericolo di denutrizione esiste ancora la causa non sarà mai un evento naturale imprevedibile, bensì va ora attribuita ad una pessima gestione politica o alla corruzione.
Ad oggi affermare che due nazioni siano in pace indica che ci sia un rapporto stabile che implichi la totale assenza di conflitti bellici e che per nessuna improbabile ragione uno dei due vada in guerra da un momento all'altro, il mondo affronta ancora numerosi conflitti, uno dei quali ci ha colpiti particolarmente facendoci ritornare in un certo senso alla realtà, la pace nel mondo é un utopia e pestilenze e malattie saranno sempre presenti ma in questo periodo storico più di qualunque altro la probabilità di morte data da questi avvenimenti é diminuita tantissimo.
Gli effetti di tutti questi miglioramenti alla nostra condizione di vita hanno cause direttamente osservabili, l'aumento dell'età media nella popolazione e soprattutto l'aumento dell'aspettativa di vita media che nel 2021 in Europa arriva fino agli 80 rispetto ai 45 degli inizi del 1900.
 ![[life expectancy.png]]
Che legame ha però tutto questo discorso con la questione dell'arte nel futuro? cosa c'entrano le pestilenze del 1400 con le sorti dell'arte di un futuro remoto?
É importante guardare alla storia per capire cosa é successo prima e metterlo in relazione con quello che succede ora.
La storia si ripete e guardando al passato possiamo comprendere il presente, comprendendo il presente possiamo immaginare il futuro. Se le morti a causa di una guerra o per una malattia non sono più un nostro problema, se non dobbiamo più pensare ad un modo per procurarci un pò di cibo per sopravvivere un giorno in più allora cosa occuperà le nostre menti? 
 ![[earth.png]]
I successi ottenuti alimentano l'ambizione e i sogni, già da ora osserviamo come l'umanità tenda ad espandere i propri orizzonti. Siamo portati a immaginare nuovi mondi, dal 2002 con SpaceX, la prima azienda privata dedicata all'esplorazione spaziale, sono emerse almeno altre 300 società private nel mercato spaziale. Neanche il "mondo reale" ci basta più e ciò ci spinge a creare altre realtà per sfuggire dalla monotonia. 
L'economia continua a progredire e a evolversi verso forme sempre più astratte. In parallelo, l'arte del 21° secolo sembra però aver subito un blocco.
Partendo dal primo capitolo questa tesi si pone l'obiettivo di sviluppare in modo logico e coerente un percorso di analisi riguardante le influenze dell'arte, l'evoluzione delle tecnologie e i possibili cambiamenti che queste potranno donare al mondo artistico.
Analizzando nel primo capitolo il modo in cui le nuove tecnologie influenzino il mondo artistico si presenta anche un pratico esempio parlando di realtà virtuale e del _metaverso_. Il _metaverso_ risulta come un importante argomento di discussione perché collegato al mondo delle _cryptovalute_ e soprattutto delle _blockchain_, cioè gli argomenti principali trattati nel secondo capitolo. Il terzo capitolo sarà incentrato sulle dinamiche del web e dunque sarà obbligatorio parlare sia della cultura visuale, elemento dominante nel contesto di internet e sia delle community, approfondendo in modo esaustivo sia i concetti di **William Benjamin** che di **Ray Oldenburg**. 
Il concetto di community e di terzo luogo servirà per addentrarci nel quarto capitolo con l'analisi del social media _Reddit_ e del suo esperimento artistico sociale chiamato _R/place_. Un approfondimento inoltre riguarda la cultura digitale con i meme. Infine nel quinto capitolo si prendono in analisi le teorie del sociologo e filosofo Mark Fisher. Analizzando quanto scritto nei suoi testi. Una discussione sull'_Huntology_ sarà da trampolino per le ultime riflessioni riguardanti il futuro artistico.
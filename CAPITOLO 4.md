#### *R/PLACE*

[Reddit](https://www.reddit.com/), lanciato nel 2005, è una piattaforma social basata sul concetto di forum online dove gli utenti possono condividere e discutere una vasta gamma di argomenti. 
Essendo Reddit un sito enorme con milioni di users e miliardi di post relativi a qualsiasi argomento nella struttura del sito è presente una forma gerarchica di catalogazione dell'informazione. Reddit è organizzato in "subreddit", piccole community mono-tematiche dove gli utenti possono pubblicare testi, link, immagini e video relativi a quel singolo argomento. In questo modo la gestione delle informazioni risulta agile permettendo a chiunque di trovare informazioni su qualsiasi argomento. Gli utenti dei subreddit inoltre possono votare su questi contenuti tramite gli upvote (voti positivi) o i downvote (voti negativi), determinando così la visibilità di ciascun post in base alla percentuale di voti positivi rispetto a quelli negativi.
Reddit copre una vasta gamma di argomenti, dai dibattiti su notizie e politica alla condivisione di meme, consigli personali, hobby, arte, e molto altro. La piattaforma segue gli standard del web odierno permettendo l'anonimato, poiché gli utenti possono partecipare usando qualsiasi nickname. Come già trattato anche nel capitolo precedente la presenza dell'anonimato permette che avvengano discussioni più aperte ma talvolta anche molto controverse.

![[Reddit_logo.png|400]]
>_logo di Reddit_

Oltre alla condivisione di contenuti, Reddit con i suoi subreddit offre degli spazi che seguono alla perfezione le 8 regole di Oldenburg per divenire un terzo luogo. Le interazioni sociali e la connessione con persone che condividono interessi simili sono infatti molto facilitate.
Palrando di Reddit è impossibile per gli argomenti trattati in questa tesi non menzionare Place, un affascinante esperimento collaborativo e sociale che si è svolto all'interno di Reddit. Questa iniziativa, originariamente lanciata nel contesto scherzoso del Pesce d'Aprile nel 2017, fu poi rinnovata con una nuova edizione a distanza di cinque anni, in occasione del primo aprile del 2022 e nuovamente il 20 luglio 2023.
Nel subreddit "[r/place](https://www.reddit.com/r/place/)", si è sviluppato in un contesto virtuale l'opportunità per gli utenti di agire come partecipanti attivi ad un opera collettiva.
R/place mette a disposizione un canvas bianco di 1000x1000 pixel(1 milione di pixel in totale) in cui ogni partecipante del subreddit può apportare modifiche attraverso l'alterazione del colore di un singolo pixel. Tale azione è stata eseguita mediante l'utilizzo di una tavolozza composta da sedici differenti tonalità.
![[r place colori.png|400]]
>_la tavolozza di sedici colori messa a disposizione per i partecipanti di r/place_

La struttura dell'esperimento prevede che, dopo ciascun inserimento di pixel, un cronometro impedisca all'utente di procedere con un ulteriore intervento per un intervallo di tempo variabile, generalmente compreso tra cinque e venti minuti. La prima edizione del 2017 fu stata conclusa dagli amministratori di Reddit dopo circa settantadue ore dalla sua iniziazione, precisamente il 3 aprile 2017. Durante quel periodo, oltre un milione di utenti presero parte all'iniziativa, contribuendo complessivamente alla disposizione di circa sedici milioni di pixel sulla tela condivisa. Alla chiusura dell'esperimento, si registrò un pubblico di oltre novantamila utenti impegnati contemporaneamente nella modifica dei pixel.

![[r place 2017.png]]
>_il canvas da 1milione di pixel alla conclusione dell'evento nel 2017 dopo 72 ore_

Per quanto r/place sia un fenomeno ed un esempio importante per i temi trattati in questa tesi è impossibile eseguirne un analisi accurata e approfondita prima di aver contestualizzato il tutto all'interno di una tematica di enorme rilevanaza: il fenomeno dei meme.
Nel contesto degli spazi virtuali, come in questo caso Reddit, i meme emergono come strumenti di comunicazione dal peso significativo. Prima di immergerci in un'analisi approfondita di "r/place", è pertanto essenziale esaminare il ruolo che i meme ricoprono in questi ambienti. I meme, come elementi di comunicazione visiva e culturale non solo riflettono dinamiche sociali, ma agiscono anche da medium distintivo per l'espressione delle idee, delle emozioni e persino delle subculture all'interno di comunità virtuali.
#### *CULTURE DIGITALI: I MEME*

Un primo sguardo all'ambito della letteratura accademica ci fa capire subito che i **meme** costituiscono una questione molto complessa, suscitando reazioni ambivalenti.
Il biologo [Richard Dawkins](https://it.wikipedia.org/wiki/Richard_Dawkins) nel 1976 coniò il termine che oggi viene usato per descrivere elementi culturali che si propagano da un individuo all'altro tramite imitazione. Da anni dunque il concetto ed il termine _meme_ è stato oggetto di incessanti dibattiti accademici, di derisione e persino di esplicito rifiuto. Tuttavia, in tempi recenti, nell'epoca del web, il fenomeno che molti studiosi avevano disprezzato sembra non poter essere più ignorato.
L'espressione **meme** nel contesto di internet viene comunemente impiegata per descrivere principalmente la diffusione di immagini, battute, _rumors_, video o siti web da una persona ad altre tramite la rete. Secondo questa concezione popolare, un meme su Internet si diffonde inizialmente nella sua forma originale, ma spesso genera anche numerose copie modificate create dagli utenti. Talvolta, in alcuni casi, l'enorme quantità di copie generate portano alla nascita di un secondo fenomeno chiamato _trend_ che coinvolge migliaia o addirittura milioni di persone. La popolarità di un _meme_ che diventa un _trend_ può pesantemente influenzare per un periodo indefinito di tempo i contenuti effettivi della o delle piattaforme su cui si diffonde.
Sebbene i _meme_ nel 2023 siano ormai diffusi in qualsiasi ambito della società rimangono ancora un insidioso argomento di studio.
![[sus.jpeg|600]]
>_un famosissimo meme pubblicato da un utente su reddit nel 2016 _

Iniziamo a guardare i _meme_ da un unica prospettiva, quella della comunicazione.
Chiariamo dicendo che il termine coniato da Dawkins fu inizialmente accettato da molte discipline, biologia, psicologia, filosofia e molte altre. Per la maggior parte del tempo tutta via fu completamente ignorato nel campo della comunicazione fino ovviamente al sopravvento delle comunicazioni di massa nel 21° secolo, un epoca segnata dalla convergenza delle diverse piattaforme con i contenuti che fluiscono rapidamente da un mezzo all'altro.
Sebbene ampiamente contestato in ambito accademico, il concetto di meme è stato entusiasticamente accettato dagli utenti di Internet. 
Analizzando su [Google Trends](https://trends.google.it/trends?geo=IT&hl=it) la frenquenza con cui è stata cercata la parola _meme_ dal momento in cui è iniziata la raccolta dei dati nel 2004 fino ad oggi, si nota un esponenziale aumento di interesse sull'argomento.
![[meme trend research.png]]
I numeri nel grafico rappresentano quanto sia alto l'interesse di ricerca rispetto al punto più elevato in relazione al luogo(tutto il mondo in questo caso) e al periodo specificati(dal 2004 fino ad oggi). Sulla scala, il valore 100 rappresenta il livello più alto di interesse del termine, 50 rappresenta metà delle ricerche e 0, invece, significa che non ci sono abbastanza dati disponibili per valutare il termine.
Per analizzare la cultura digitale contemporanea possiamo prendere in esame principalmente tre attributi relativi ai _meme_ che risultano particolarmente importanti.

- In primo luogo, come ho già detto inizialmente, i _meme_ possono essere meglio visualizzati come informazioni culturali che si diffondono da persona a persona, ma che gradualmente crescono fino a diventare un fenomeno sociale condiviso. Anche se si diffondono su scala microscopica, l'impatto dei _meme_ è su scala macroscopica: modellando le mentalità, le forme di comportamento e le azioni dei social network. Questo attributo è ovviamente molto compatibile con il modello di formazione della cultura nell'era del Web 2.0 di cui abbiamo trattato nei capitoli precedenti. I siti del web2.0 come _Youtube, Instagram, Facebook_ rappresentano dei percorsi predefiniti talmente funzionali che un _meme_ condiviso può raggiungere la massa entro poche ore.
- Il secondo attributo dei _meme_ riguarda il modo in cui si riproducono attraverso i vari strumenti di riproduzione. Secondo **Dawkins** nell'ambito della comunicazione orale, le persone vengono a conoscenza di un _meme_ attraverso almeno uno dei loro cinque sensi, poi li elaborano nella loro mente e infine li "ripropongono" con lo scopo di trasmetterli ad altri. Tuttavia, nell'era digitale, le persone non devono più "riproporre" i meme: possono diffondere i contenuti così come sono, istantaneamente, inoltrandoli, con i link o con il copia incolla. Dando però una rapida occhiata a qualsiasi applicazione del Web 2.0 ci possiamo accorgere che la sezione per la modifica o creazione di una foto è presente ovunque, questo perché le persone tendono a scegliere di creare la propria versione di un meme più spesso di quanto ci si aspetti. Sono prevalenti sul web due principali strategie di "riproposizione" dei meme: l'**imitazione** e il **remix**. L'**imitazione** non ci è nuova: le persone hanno sempre avuto la tendenza in qualsiasi epoca ad imitare gli altri. Tuttavia, nell'era del web 2.0, la prassi dell'imitazione quotidiana si trasforma nella pratica di dover "calvalcare il _trend_". Siti web come _YouTube_ o _TikTok_ sono invasi da imitazioni: quasi ogni video generato dagli utenti che supera una certa soglia di visualizzazioni ispira o è ispirato da un trend della piattaforma. Il **remix**, la seconda strategia di "riproposizione" è anch'essa estremamente diffusa, poiché grazie alla tecnologia digitale e ad una moltitudine di applicazioni user-friendly, alle persone sono state estremamente facilitate le operazioni quali: scaricare, rielaborare e distribuire contenuti.
- Un terzo attributo dei _meme_ è la loro diffusione attraverso la competizione e la selezione (proprio come avviene secondo gli schemi Darwiniani trattati nel primo capitolo riguardo alla nascita delle invenzioni). I _meme_ possono infatti avere diversi gradi di adattabilità in base all'ambiente socioculturale in cui si dovrebbero diffondere. Questo significa che un _meme_ può diffondersi più o meno bene rispecchiando alcuni principali canoni. Eccone elencati i principali:
	-  target
	-  argomenti trattati
	-  tipologia di format
	-  tipologia di media
	-  piattaforma su cui si diffonde
	-  periodo in cui si diffonde

Se un meme riesce a incorporare efficacemente tutti e tre questi principi, la sua diffusione sarà notevolmente agevolata, portandolo a essere potenzialmente riconosciuto ovunque.
[Know Your Meme](https://knowyourmeme.com/) è un sito web che funge da database e archivio dedicato all'analisi e alla catalogazione dei meme di Internet. È uno strumento che raccoglie, documenta e analizza i meme e le tendenze virali che si diffondono online. Il sito offre informazioni dettagliate su vari meme, tra cui il loro origine, la storia, le variazioni e l'impatto culturale. Questo permette agli utenti di scoprire l'evoluzione e il significato di molti meme, nonché di comprendere meglio il contesto in cui sono nati e diffusi.
Un esempio di meme famosissimo nel periodo recente tra il 2017 e il 2020 è "Distracted Boyfriend", anche conosciuto come "Man Looking at Other Woman".
Secondo quanto scritto su _Know your meme_
Questo meme è stato originariamente tratto da una fotografia stock e ha rapidamente acquisito popolarità in tutto il mondo.

Nella foto, c'è un ragazzo che cammina con la sua ragazza, ma si gira a guardare un'altra ragazza che passa vicino a loro. La fotografia è stata ampiamente utilizzata come immagine di reazione o commento su situazioni in cui qualcuno è tentato da qualcosa di nuovo o interessante mentre trascura qualcosa di importante o familiare.

Questo meme ha rappresentato la dinamica delle distrazioni quotidiane e dei desideri contrastanti delle persone. È stato adattato in modi diversi per riferirsi a situazioni diverse, sia in modo umoristico che per esprimere osservazioni sociali o politiche. La sua diffusione e adattabilità ne hanno fatto uno dei meme più riconoscibili e duraturi di quel periodo.





































				L'approccio di "Place" è stato celebrato per la sua abilità nell'offrire una rappresentazione efficace non solo della cultura delle comunità online all'interno di Reddit, ma anche delle dinamiche culturali più ampie all'interno dello spazio internet globale. Questo straordinario tentativo di interazione virtuale e collaborazione ha segnato una svolta significativa nell'esplorazione delle interconnessioni umane attraverso le piattaforme digitali.
				
				La ricorrenza del 28 marzo 2022 ha visto Reddit annunciare con entusiasmo la rinascita di "Place", avviata il primo aprile dello stesso anno e protrattasi per quattro giorni. Questa nuova edizione è giunta al termine il 5 aprile alle 16:20, nel fuso orario di San Francisco, concludendo così un'altra tappa importante in questo esperimento di risonanza sociale e culturale.






	
		meme come pretestoper dire che reddit canvas pieno di meme un giorno potrebbe essere un opera piena di contenuti politici sociologici e altro perchè fatta sulla stessa base di canvas

		
		i meme non rispettano i concetti di walter benamin ma alcuni possono essere classificati come arte perchè modificano le fondamenta stesse dell'arte 
		colegamento al seconodo attributo










>[!collegamenti]
>[[CAPITOLO 3]] [[Fonti 4]]

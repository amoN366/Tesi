#### **Hauntology**

Nel quinto ed ultimo capitolo di questa tesi incentrata sul possibile futuro dell'arte è necessario focalizzarsi su un argomento molto importante ma di cui non abbiamo trattato fin ora.
Il futuro. 
Parlare del futuro risulta un argomento problematico e talvolta molto spinoso da diversi punti di vista. Come ho già accennato nel finale del secondo capitolo:
	_"Il futuro artistico - è il futuro del passato cioè il futuro che ci si prospetta ora, quello che possiamo immaginare ora, grazie a quanto avvenuto negli scorsi decenni. E' possibile, però, che una volta giunti a tali cambiamenti tutto il percorso attraversato per arrivare a quel punto faccia deviare del tutto gli esiti del futuro in un altro imprevedibile modo."_
Essendo dunque impossibile analizzare una possibile forma certa del futuro rimane comunque importante svolgere un approfondimento su alcune questioni quali i _"futuri perduti"_, il "_retrofuturismo_" e il "_ritorno al passato_", tutte idee sviluppate dal Filosofo e Sociologo **Mark Fisher**.
Il termine da cui [Mark Fisher](https://it.wikipedia.org/wiki/Mark_Fisher) estrapola le sue idee è la parola "**Hauntology**" coniata dal fisolofo [Jaques Derrida](https://www.treccani.it/enciclopedia/jacques-derrida). 
Derrida creò il termine per riferirsi al modo in cui noi non interagiamo mai con le cose come completamente presenti, e completamente con noi. Tutte le volte che esperienziamo la realtà sensibile, il presente è sempre unito al passato e al futuro. Possiamo dare senso a ogni momento presente solo confrontandolo con quello passato e anticipando quello futuro. Un esempio pratico sarebbe quello di una canzone. Ascoltare una canzone prendendo ogni singola nota e scollegandola dalla melodia renderebbe impossibile l'ascolto della canzone come tale. Una nota decontestualizzata dalla restante melodia è sempre inutile. L'unico modo per dare senso alla canzone è unire costantemente la nota presente con le note che sono già passate insieme a quelle che riusciamo ad anticipare e che stanno per arrivare.
Effettivamente tutta la nostra vita si regge su queste basi. Riusciamo a dare senso al futuro solo attraverso il passato e possiamo dare senso al passato solo attraverso il futuro.
Mark riprende il termine **Hauntology** e se ne serve per spiegare una condizione particolare della nostra cultura. Lo usa per descrivere quella "infestazione" del passato che ci circonda, presente ormai nei media, nell'arte e nell'intrattenimento. 
Secondo Fisher, siamo arrivati ad un punto morto della nostra cultura. Le persone non stanno più cercando di anticipare il futuro, di concepire nuovi mondi, per Fisher a causa del neoliberalismo che richiede alle persone soluzioni a breve termine e risultati rapidi, la ripetizione di vecchie forme culturali già consolidate è inevitabile. 
Sebbene sia chiaro ed ovvio che il progresso scientifico e tecnologico non si sia fermato e non sia morto, la differenza che Fisher fa notare è nell'emersione di nuove forme culturali. In passato ogni nuova tecnologia necessitava lo sviluppo di una nuova cultura ad oggi invece è il contrario, le nuove tecnologie sono subordinate alla ripetizione e al rinnovamento di vecchie forme culturali già stabilite.
Sempre più spesso sembra che non siamo più capaci di creare qualcosa che sembri futuristico, di immaginare o anticipare qualcosa di straordinario. 
E l'aspetto agghiacciante di questa dinamica è che, ironicamente, nel tentativo di rivivere e recuperare le speranze scomparse per il futuro, torniamo al passato, cercando di riscoprire come il futuro veniva immaginato.
In "_Ghosts of my life_" Fisher confronta questa tendenza, alla condizione di Leonard nel film "**Memento**" di Christopher Nolan. Leonard soffre di amnesia anterograda. Mantiene dei ricordi permanenti fino a un certo punto della sua vita, ma è incapace di farsene di nuovi. Il suo unico modo di orientarsi e di rendersi conto dei cambiamenti nel mondo intorno a lui è attraverso fotografie, appunti e tatuaggi. La nostra condizione culturale è come un'amnesia anterograda collettiva. Manchiamo della capacità di creare nuove forme culturali e siamo quindi condannati a orientarci sempre verso il passato.
La cultura popolare, specialmente nell'ambito di internet, è costellata di esempi da fare per evidenziare questa tendenza del riciclo artistico. Tantissimi video clip musicali sono girati ed editati per sembrare usciti dagli anni 80, un sacco di film e serie tv contemporanei prendono in prestito trame, ambientazioni, temi, colonne sonore o estetica che fanno diretto riferimento agli anni 70, 80 o 90.
![[strangerthings.webp|500]]
>_Stranger Things (dal 2016 ad oggi) è una serie tv interamente ambientata negli anni 80 

Nel settore della musica con le produzioni elettroniche abbiamo tantissimi generi e microgeneri come _Wavpor Wave, Webcore(conosciuto anche come Internetcore) e Breakcore_.
La _Vapor Wave_ specialmente, è creata campionando canzoni pop degli anni '80 e '90, unendole a colonne sonore di film e pubblicità, rallentandole, creando loop, e aggiungendo riverbero.

![[blank banshee.jpg|400]]
>_La copertina di Blank Banshee 0 uno degli album Wapor Wave più famosi ed importanti_

Sembra che siamo diventati più entusiasti nel rivivere il passato che nel immaginare nuovi futuri. Siamo più interessati all'estetica che siamo in grado di imitare e di rivivere, piuttosto che a quella che possiamo creare. 
Ascoltando una qualsiasi canzone di un qualsiasi decennio del secolo passato si capirebbe immediatamente a quale periodo appartiene, ad oggi invece la musica è diventata piatta, prendendo vari pezzi da tutti quei periodi e unendoli insieme. Non c'è effettivamente un cambiamento o una ricerca del diverso. 
Secondo quanto scritto in "_Capitalism Realism_" Fisher da una spiegazione a questo fenomeno attribuendone le cause principalmente a come il capitalismo abbia permeato profondamente ogni aspetto della società e come ciò abbia influenzato la cultura, l'arte e la politica. Fisher critica la mancanza di immaginazione e di alternative nel contesto culturale dominato dal capitalismo. Egli sostiene che il capitalismo abbia ridotto le possibilità di pensare a modelli sociali diversi, portando a una sorta di "realismo capitalista" in cui diventa difficile immaginare alternative al sistema esistente.

>"_E' più facile immaginare la fine del mondo che la fine del capitalismo_"
>_- S. Žižek_

Mark evidenzia inoltre come l'industria culturale sia stata assorbita e adattata al capitalismo, spingendo gli artisti a conformarsi a forme predefinite che riflettono le forme capitaliste. L'arte, che inizialmente era uno strumento per immaginare nuovi mondi, rischia di essere infine del tutto limitata dalla logica del profitto e della riproducibilità di massa trasformandosi in una pratica il cui scopo sia quello di creare unicamente profitto. E' importante notare che la ricerca del profitto non avviene sempre necessariamente a causa di "un amore per il denaro" piuttosto, quasi sempre, per la paura di non avere successo come artista. A causa di questa meccanica viviamo dunque il "riciclo artistico".
Questo mutamento della cultura artistica secondo Fisher avviene già a partire dal tardo 1970.
I _Joy Division_  emergono con le loro canzoni dark punk e le loro tonalità deprimenti che marcano a pieno l'inizio della decadenza artistica. Per Mark la loro musica rappresentava non solo la nascita di un futuro materialista ma anche lo stato depressivo dovuto ad un futuro "vuoto".
Fisher usa inoltre alcuni elementi della cultura pop come esempi per spiegare il fenomeno dell'_Huntology_.
Parla degli anni 90 e della cultura dei Rave a Londra collegata ad uno specifico genere musicale chiamato _Jungle_.
La _Jungle_ è un sottogenere _ambient_ caratterizzato dall'uso di toni cupi mischiati a beat di batteria molto veloci e audaci. Fisher teorizza che l'immediata popolarità di questa musica rappresentava a pieno la melanconia e la paura di quel periodo.

#### **RIVIVERE IL PASSATO**

Questa nostra tendenza di rivivere il passato porta alla creazione di un paradosso molto interessante. 
Proprio perché la nostra condizione culturale influenza le nuove tecnologie, molto spesso succede che queste vengano usate per ricreare e imitare vecchie tecnologie.
Il film "_Ready Player One_" si svolge nel futuro, eppure nella maggior parte dei suoi aspetti più importanti, ripropone semplicemente il passato, sia a livello di forma che di contenuto.
Il mondo virtuale in cui prende piede la trama, Oasis, non è altro che un ammasso di icone culturali passate come _Godzilla_, la _DeLorean_ di "_Ritorno al futuro_" o il gioco "Space invaders", è molto interessante tra l'altro che i personaggi ritornino persino sul set di "_Shining_", film famosissimo di Stanley Kubrick.
![[ready player one shining.jpg|600]]
>_un personaggio del film Ready Player One, nel set di Shining_

analisi di shining di zizeck



Pensiamo ai videogiochi come _Cyberpunk 2077_ o , _BioShock_ e _Fallout_ nel caso di esempi più datati.
Parlando di _Cyberpunk 2077_, il gioco si rifà a [_Neuromante_](https://www.chiacchiereletterarie.it/neuromante-nel-mondo-cyberpunk-di-william-gibson/), un romanzo pubblicato da _William Gibson_ nel 1984, che al suo tempo aveva immaginato un possibile futuro distopico.
_Fallout_ invece è considerato dalla critica uno dei giochi con l'estetica retrofuturista più bella, ciò che accomuna tutti questi giochi è proprio la loro estetica. In _Fallout_ vediamo come le persone nel periodo a metà del XX secolo immaginavano il futuro e in Cyberpunk 2077 vediamo come le persone del presente immaginano un'altro possibile futuro.
Gli sviluppatori di _Fallout_ presero molte idee durante la creazione del gioco da un film di fantascienza intitolato "_Forbidden planet_" che risaliva al 1956. 
Quando _Forbidden Planet_ fu creato, lo scopo del film era genuinamente quello di evocare il futuro per immaginare come potesse essere, addirittura cercando di anticiparlo. L'estetica del film quando fu ripresa in Fallout nel 1997, si era trasformata, non era più uno sguardo o un'anticipazione del futuro. Era diventata come una fotografia sbiadita che, invece di evocare il futuro evocava una speranza passata per un futuro che non è mai arrivato, rifacendoci a quanto diceva Mark Fisher: era diventato un **futuro perduto**.
![[fallout.jpg|300]]![[forbidden planet.jpg|400]]
>_la copertina del primo Fallout (destra 1997) e la copertina di Forbidden Planet (1956 sinistra)
















	Fisher non nega la possibilità di un'arte socialista o di una cultura che sfidi il capitalismo, ma pone l'accento sulla necessità di rompere con il realismo capitalista e di rinnovare l'immaginazione collettiva. Egli suggerisce che il socialismo potrebbe offrire uno spazio in cui l'arte possa recuperare la sua dimensione utopica e critica, liberandosi dalle catene della logica capitalistica.













>"_To be in the 21 fisrt century is to have 20 century culture in high definition screens"
>- Mark Fisher_










>[!collegamenti]
>
